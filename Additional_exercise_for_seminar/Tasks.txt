Дадени са два едномерни масива с естествени числа от интервала (0..1000). Да се състави програма, която проверява дали първият масив е подмножество на втория. Първият масив не трябва да съдържа повтарящи се числа. Множество - съвкупност от неповтарящи се елементи. Пример: 2,1,5,4,6 
1,2,3,4,5,6,7,18,7,11 
Изход: YES

Проверете дали елементите на масив е зигзагообразна нагоре. Това е редица при която елементите изпълняват условието: N1 < N2 > N3 < N4 > N5 <.. Пример: 1 3 2 4 3 7

Въведете квадратна матрица с големина n^2, проверете дали въведената матрица е симетрична. Симетрична означава, че елементите на позиции (i, j) и (j, i) са еднакви Примери: ● вход: n = 3
 4 -5 2
 -5 0 1
 2 1 8 изход: Yes. 
● вход: n = 4
 1 2 3 4
 5 6 7 8
 9 0 0 0
 3 2 1 -1 изход: No.

Да се напише програма, която въвежда квадратна матрица от цели числа с размер nxn (n също се въвежда от клавиатурата), след което намира сумата от елементите на главния и второстепенния диагонал (центърът да се брои само веднъж). Да се провери дали сумата е степен на двойката. 
Пример: Вход: 
1 2 3 
4 5 6 
7 8 9 
 Изход: 25 No (обяснение: 1 + 5 + 9 + 3 + 7 = 25 => не е степен на двойката) 

Две изречения са анаграми едно на друго, ако съдържат еднакъв брой букви (английски) и всяка буква от едното изречение се среща еднакъв брой пъти и в двете изречения. Не правим разлика между главни и малки английски букви. Примери: “Astronomer” и “Moon starer”; “A B B A” и “baba”. Напишете функция, която по два символни низа, съдържащи английски букви и евентуално интервали, проверява дали двата низа са анаграми един на друг. 

Да се напише рекурсивна функция, която по даден масив от дробни числа намира произведението на всички положителни числа, които са по-малки от числото, стоящо вляво от тях (само ако има такова). Забележка: коректни, но нерекурсивни решения на зад. 3 ще носят много по-малко точки. Пример: {2.1, 0, 9.9, 3, 1, -1, 14.5, 7} -> 21 (обяснение: 21 = 3 * 1 * 7; пропускаме 2.1, тъй като вляво от него няма число)

Напишете рекурсивна функция, която приема символен низ, състоящ се само от малки и главни английски букви, и масив от цели числа със същата дължина. Функцията трябва да замени буквата на i-та позиция в символния низ с буквата, която е след нея в английската азбука на разстояние, определено от i-тия елемент в масива от цели числа. Следващите букви на последните са първите в азбуката (т.е. ако Z трябва да се смени със следващата буква, трябва да поставим A). Пример: “LoremIpsum”, [1, 0, 2, 5, 6, 2, 11, 9, 3, 3]. Низът се променя до “MotjsKabxp”

Напишете функция, която приема текст и пресмята средната дължина на думите (броя букви, разделен на броя на думите). Изреченията в текста завършват с един от следните символи: точка (.), удивителна (!) и въпросителна (?).. Вземете под внимание, че един текст може да има няколко спейса един след друг.

Напишете рекурсивна функция, която приема символен низ и масив от булеви стойности със същата дължина. Функцията трябва да замени i-тата буква от символния низ с нейната главна, ако на i-тата позиция в булевия масив стойността е истина. Ако буквата е главна или символът не е буква, да не се променя. Пример: “Lorem Ipsum”, [false, true, true, false, true, true, true, false, false, false, false]. Низът се променя до “LORem Ipsum”

Да се напише рекурсивна функция, която приема символен низ и целочислен масив. В масива на позиция 0 е записана цифра, която съответства на буквата A от английската азбука, а позиция 1 е записана цифра, която съответства на буквата B и така нататък. Рекурсивната функция трябва да замени символите със цифрите(като символи) в низа. Да не се прави разлика между малки и главни букви. Пример: “Cauchi”, [3, 5, 0, 3, 3, 7, 6, 5, 1, 1, 7, 2, 3, 9, 0, 5, 2, 5, 2, 7, 5, 7, 4, 9, 7, 7]. Низът се променя до “035051
